---
tags: vaje, rg, konveksnost
hackmd: https://hackmd.io/y7eMMlCHQduHQ01SCDlGbQ
plugins: mathjax
---
# Računska geometrija - vaje 28.11.2024

---

## Konveksnost

### Naloga 1

Naj bo $P$ množica točk v ravnini. Za vsako točko $p\in P$ definiramo

$$
\operatorname{cell}(p)=\{ x\in \mathbb{R}^2 \mid d(x,p)\leq d(x,p') \text{ za vsak }p'\in P\},
$$

kjer je $d(\cdot,\cdot)$ evklidska razdalja.
Pokaži, da je $\operatorname{cell}(p)$ konveksna množica za vsako točko $p\in P$.

---

### Naloga 2

Konveksen večkotnik $M$ je podan kot seznam oglišč, naštetih v smeri urinega kazalca. Opiši algoritem, ki v linearnem času uredi oglišča večkotnika $M$ po $x$-koordinatah. Ali se da tvoj algoritem ustrezno dopolniti, da bo (še vedno v linearnem času) deloval za poljuben večkotnik $M$?

---

### Naloga 3

Opiši podatkovno strukturo za hranjenje konveksnega večkotnika $P$, ki omogoča, da v času $O(\log n)$ ugotovimo, ali je poizvedbena točka vsebovana v $P$. Konstrukcija podatkovne strukture mora biti izvedena v linearnem času.

---

### Naloga 4

Podana sta dva konveksna večkotnika $P, Q$. Opiši algoritem, ki v linearnem času izračuna $\operatorname{CH}(P \cup Q)$. Če ne gre drugače, lahko predpostaviš, da sta $P$ in $Q$ disjunktna.

---

### Naloga 5

Podan je konveksen večkotnik $P$ kot tabela (array) oglišč $p[1, \dots, n]$.

1. Opiši algoritem, ki v času $O(\log n)$ vrne najvišje oglišče iz $P$.
2. Opiši algoritem, ki v času $O(\log n)$ vrne obe tangenti večkotnika $P$
skozi podano točko $p\in \mathbb{R}^2 \setminus P$.
3. Opiši algoritem, ki v času $O(\log n)$ vrne presečišče med $P$ in podano premico $\ell$.
4. Opiši algoritem, ki v času $O(\log n)$ vrne točko iz $P$, ki je najbližja podani premici $\ell$.

![](https://jaanos.github.io/computational-geometry/notes/2024-25/2024-11-28/tangents.png)
